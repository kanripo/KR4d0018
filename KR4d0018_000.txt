# -*- mode: mandoku-view; -*-
#+TITLE: 春卿遺稿
#+DATE: 2015-08-24 23:50:22.443103
#+PROPERTY: ID KR4d0018
#+PROPERTY: BASEEDITION WYG    
#+PROPERTY: JUAN 提要
<pb:KR4d0018_WYG_000-1a>¶
欽定四庫全書　　　　集部三¶
　春卿遺稿　　　　　　　别集類二(宋/)¶
　　提要¶
　　　　(臣/)等謹案春卿遺稿一巻宋蔣堂撰堂字希¶
　　　　魯宜興人大中祥符五年擢進士第仁宗朝¶
　　　　厯官左諫議大夫知蘇州改給事中仍知州¶
　　　　事後以禮部侍郎致仕因家於蘇事蹟具宋¶
　　　　史本傳案胡宿文恭集有堂神道碑稱堂以¶
<pb:KR4d0018_WYG_000-1b>¶
　　　　皇祐六年卒贈吏部侍郎此集題曰春卿仍¶
　　　　舉其致仕之官所未詳也碑稱其有高情富¶
　　　　清藻多所綴述尤邃於詩其間所得往往清¶
　　　　絶善作尺牘思致簡詣時人得之藏為名筆¶
　　　　及退居林下神機日旺雖飲食寢處未嘗㤀¶
　　　　詩亦天性然有文集二十巻本傳亦稱其好¶
　　　　學工文詞尤嗜作詩與碑文合所載文集巻¶
　　　　數亦同然原集今不傳此本乃明天啟中堂¶
<pb:KR4d0018_WYG_000-2a>¶
　　　　二十世孫鐄掇拾佚稿而成凡賦一篇詩三¶
　　　　十七篇記一篇不及原集十分之一其間惟¶
　　　　詩獨多則碑所云尤邃於詩者信也其詩雖¶
　　　　興象不深而平正通達無雕鏤纎瑣之習北¶
　　　　宋遺集流傳日少錄之亦可備一家焉乾隆¶
　　　　四十三年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　總　校　官(臣/)　陸　費　墀¶
